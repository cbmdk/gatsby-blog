---
title: Koh Lanta
slug: koh-lanta
date: 2019-01-24T14:38:55.000Z
date_updated: 2019-01-24T14:38:55.000Z
tags: 
    - Thailand
---

Vi landede på Koh Lanta først på eftermiddagen efter en god flyvetur og en biltur i en minivan i et par timer, hvor begge unger faldt i søvn i det øjeblik vi kørte væk fra lufthavnen og vågnede først da vi holdt i kø ved den lille bilfærge. Generelt er de blevet bedre til at blive transporteret fra A til B. Enten soves der, tegnes, leges gæt et dyr eller synges;)
![](/../../assets/images/2019/01/IMG_1507.jpg)Der tegnes på vej til Koh Lanta
Efter 10 minutter på øen var vi ved vores hotel, Golden Bay Cottage. Vi blev tjekket ind og fik vores værelse ganske hurtigt... super fedt!
Vi boede lige ved hotellets pool, og med kig til havet. Og vejret viste sig fra sin bedste side. Der er ikke så meget at sige om hotellet, det var pænt, der var plads og det lå helt fantastisk :)

Dagene gik og vi fik nydt hotellet og slappet godt af. 

Vi havde bestilt 2 overnatninger her, og 3 overnatninger på et andet hotel, Lanta@Home. Her var ret hyggeligt, meget mere intimt eget af en familie end det noget større sted vi kom fra. Ungerne blev budt på sticky rice af noget lokal familie,  der igen faldt i svime over krøller i dansk landsholdsdragt og en blond dreng. Men... vi kom fra et hotel med beachview, til et hotel med streetview. Desværre boede vi LIGE ud til gaden, og larmen fra gaden kan bedst beskrives som at stå HELT tæt på en speedwaybane. Samme støjniveau!!! Dag og nat.
Vi blev ret hurtigt enige om at selvom vi havde booket 3 nætter, var vi kommet til øen for at bo ved stranden, eller i det mindste tæt på stranden, og ikke ved en befærdet vej. Så ku vi ligeså godt holde ferie på derhjemme på Enghavevej :).
Vi fik logget på hotels.com og booket 3 nætter mere på Golden Bay Cottage.

Næste dag checkede vi ud og tog en knallert med alt vores opbakning og flyttede tilbage igen. Vi gik fra at bo næsten på gaden til at bo på stranden!
![](/../../assets/images/2019/01/IMG_1578.jpg)Den er god nok, det er ikke et billede på væggen :)
Så nu boede vi på første parket, direkte med udsigt til stranden til samme pris. Meget bedre kan det vist ikke blive og vi var glade for vores valg og glade for at være tilbage.

Vi havde booket en snorkeltur og blev hentet om morgenen, og efter 4-5 stops på øen blev kursen sat mod Koh Nok. En rigtig lille paradis ø og her var Johans debut med snorkling. På med masken, i med snorklen, på med svømmevesten og vingerne og ned i vandet til mor. Uden at kny svømmede vores store dreng rundt med mor i hånden og hovedet under vandet og kiggede på den storslåede natur under vandet. Der blev hvinet i snorklen og peget under vandet, hver gang han så en fisk - og han så mange;) Det var den vildeste oplevelse for både Johan og ikke mindst for os, vi havde håbet på at han ville tage det til sig og hoppe ud i det, men vi havde ikke set det komme at han var så frygtløs. Fantastisk at se og opleve. Vi spiste frokost på Koh Nok og havde en times tid på stranden, sammen med 2-300 andre turister.... man er aldrig helt alene på de her turer :). 
På vej hjem fra snorkel debuten gik luften af ballonen på begge unger, og de faldt i søvn, helt perfekt.

![](/../../assets/images/2019/01/IMG_0001.JPG)

![](/../../assets/images/2019/01/IMG_0005.JPG)

![](/../../assets/images/2019/01/IMG_0007.JPG)

![](/../../assets/images/2019/01/IMG_0011-1.JPG)

Snorkeltur på bl.a. Koh Nok

![](/../../assets/images/2019/01/IMG_0012-2.JPG)

![](/../../assets/images/2019/01/IMG_0018-1.JPG)

![](/../../assets/images/2019/01/IMG_5685-1.jpg)

![](/../../assets/images/2019/01/IMG_5691-1.jpg)

![](/../../assets/images/2019/01/IMG_5697-1.jpg)

![](/../../assets/images/2019/01/P1140010.jpg)

![](/../../assets/images/2019/01/P1140027.jpg)

![](/../../assets/images/2019/01/P1140043.jpg)

![](/../../assets/images/2019/01/P1140051.jpg)

![](/../../assets/images/2019/01/P1140052.jpg)

![](/../../assets/images/2019/01/P1140059.jpg)

![](/../../assets/images/2019/01/49609867_2443924732316226_1487687881475489792_o-1.jpg)

![](/../../assets/images/2019/01/50448670_2445853822123317_444808927960367104_o--1--1.jpg)

![](/../../assets/images/2019/01/IMG_0014-3.JPG)

Aftenerne blev nydt med aftenbadning lige ude foran vores vindue. Fantastisk. 
Nok havde Johan sin første snorkeltur, men Kirstine havde også sin debut i poolen med vinger på og hun fik hurtigt lært at bruge benene til at komme frem. Herefter går hun under navnet "Speedbåden" når hun er i poolen. Det har virkelig givet pote at have dem til svømning så de føler sig trygge i vandet, stor cadeau til os for det. :).

Dagene gik hurtigt der blev lagt planer og næste destination, Koh Mook (Koh Muk), ca 45 minutters sejltid fra Koh Lanta. 

Koh Lanta har været lækkert og meget convenient med masser restaurant tilbud og gode strande. Der bor mange svensker på øen, da der bl.a. ligger 2 svenske skoler, hvor forældrene, smart nok, kan sende deres børn i skole til 1500 kr. pr. uge - og derved have mulighed for at holde længere ferie. Vi så hvordan klasserne havde idræt på stranden, og det er ret fedt ud. Vi har hørt der er kø til lærerjobbene - forståeligt nok. 

![](/../../assets/images/2019/01/IMG_0002.JPG)

![](/../../assets/images/2019/01/IMG_0003.JPG)

![](/../../assets/images/2019/01/IMG_0004.JPG)

![](/../../assets/images/2019/01/IMG_0006.JPG)

![](/../../assets/images/2019/01/IMG_0008.JPG)

![](/../../assets/images/2019/01/IMG_0009.JPG)

![](/../../assets/images/2019/01/IMG_0010.JPG)

![](/../../assets/images/2019/01/IMG_0015-1.JPG)

![](/../../assets/images/2019/01/IMG_0016-1.JPG)

![](/../../assets/images/2019/01/IMG_0017-1.JPG)

![](/../../assets/images/2019/01/IMG_1512.jpg)

![](/../../assets/images/2019/01/IMG_1530.jpg)

![](/../../assets/images/2019/01/IMG_1538.jpg)

![](/../../assets/images/2019/01/IMG_1576.jpg)

![](/../../assets/images/2019/01/IMG_1585.jpg)

![](/../../assets/images/2019/01/IMG_1601.jpg)

![](/../../assets/images/2019/01/IMG_5636.jpg)

![](/../../assets/images/2019/01/IMG_5637.jpg)

![](/../../assets/images/2019/01/IMG_5641.jpg)

![](/../../assets/images/2019/01/IMG_5658.jpg)
