---
title: GODT NYTÅR, fra Thailand
slug: godt-nytar-fra-thailand
date: 2019-01-01T16:17:00.000Z
date_updated: 2019-01-02T07:45:18.000Z
tags: 
    - Thailand
---

Så er vi landet i Thailand. Det vil sige, det gjorde vi allerede d. 30 december, men det er først nu der har været tid til at vi kunne sætte os ned og skrive lidt.

Vi lettede fra København ca 45 minutter forsinket og da vores layover i Finland var på 1 time, begyndte det allerede inden vi var landet at blive svært at nå. 

Vi havde fået pladser bagest i flyet, og vi skulle køre med en bus fra flyet og ind til terminalen, ikke noget der bidrager til at komme hurtigere hen til vores connecting flight. Da vi endelig kom ind i terminalen, begyndte de at kalde sidste udkald mod Bangkok over højttalerne. Christian tog Kirstine op, og Johan og Malene spurtede så hurtigt et par 5 årige ben kan løbe. På vej mod gaten kom der yderligere en... "CALLING PASSENGERS MORRERETTENSEEN AND NIEEAALLEDSSEN, PLEASE GO TO GATE". 

Vi nåede det, med et gatedør klappende os i bagen! Pyha... Tanken om et "spildt" døgn i Helsinki, var løbeturen værd :)

Flyturen behøver vi ikke skrive i detaljer om, men et par highlights kommer her.

3 årig pige sover for sent og for længe = ingen søvn til forældre (eller andre passagerer omkring hende) på turen. Vi var GODT maste da vi nåede Bangkok, og Kirstine faldt om i det øjeblik vi satte os ind i taxaen på vej til vores hotel.
![](/../../assets/images/2019/01/IMG_1390.jpg)
En ting man skal huske ved flyvninger hvor man lander om morgenen, er at finde et hotel hvor man kan få sit værelse, i det øjeblik man ankommer. Det havde vi selvfølgelig ikke overvejet, vi var på hotellet kl ca 9.30 og kunne først få vores værelse kl 14, muligvis kl 13 hvis vi var meget heldige. Det endte med at vi spiste noget morgenmad og alle 4 faldt i søvn ved poolen. Da kl blev 13 fik vi vores værelse og alle mand fik halvanden times mere søvn.

Så var vi også nogenlunde friske og parate til at se en lille bitte del af Bangkok. Den lille del af Bangkok var noget så autentisk som en Starbucks og et supermarked, hvorefter vi gik hjem på hotellet igen for at slappe lidt mere af og nyde det dejlige vejr. Efter aftensmaden var det direkte i seng og det nød alle mand.

![](/../../assets/images/2019/01/IMG_1394-1.jpg)

![](/../../assets/images/2019/01/IMG_3791.jpeg)

Næste dag stod der d. 31/12-2018 på uret. Ingen af os har nogensinde holdt nytår under varme himmelstrøg, så det var en ret mærkeligt at gå og sige "happy new year" til de lokale. Men ikke desto mindre var det nytårsaftensdag. Vi havde booket en bil (iflg hotellet den sidste bil i HELE Bangkok) der kunne køre os til Koh Chang. Vi skulle hentes kl 10 og alle vågnede ca 8.30 relativt veludhvilede, der var ihvertfald godt humør og ingen stress på over hele linien. Så fedt. 

Kl 10 havde vi spist morgenmad, pakket tasker færdigt og checket ud af hotellet og vores chauffør "Bah" stod og ventede på os, og 7 timer senere stod vi på vores hotel på Koh Chang, efter at have kørt i bil, sejlet og kørt i Tuk Tuk.

![](/../../assets/images/2019/01/IMG_1401-2.jpg)

![](/../../assets/images/2019/01/IMG_1403.jpg)

![](/../../assets/images/2019/01/IMG_1405.jpg)

![](/../../assets/images/2019/01/IMG_1406.jpg)

![](/../../assets/images/2019/01/IMG_1419.jpg)

![](/../../assets/images/2019/01/IMG_1420-1.jpg)

![](/../../assets/images/2019/01/IMG_3804-1.jpeg)

![](/../../assets/images/2019/01/IMG_3813.jpeg)

Eneste spørgsmål der blev stillet fra de dejlige rejsebørn, var om der var et legerum på færgen. Forældrene måtte skuffe de to små, med et klart nej.. Det er ikke som Mols linien, desværre :)

Efter en god landing på Koh Chang tog vi en tur ud og bade og op for at få noget at spise. Klokken nærmede sig med hastige skridt 20.00 og det havde allerede været en lang dag for os alle og vi var godt trætte. Ungerne blev puttet og vi satte os udenfor og prøvede at holde os vågne til det nye år startede. Kl 23.30 banker det på ruden og Kirstine står inde på den anden side og kan ikke rigtig sove, hun får lov til at komme ud til os. Klokken rammer 00:00 og vi siger godt nytår alle tre. Raketter starter deres opfart og inden klokken er 00:01 er himlen oplyst af de største og flotteste raketter. Vi beslutter at vække Johan og gå ned til stranden for at se det hele. Super fint, men prøv at putte 2 børn der har sovet et par timer og lige har set en masse fyrværkeri og måske er blevet lidt hyper af det!?!?!... Ikke nemt... Sidste gang jeg kan huske jeg kiggede på klokken var d. 02.15 og efter der må de være faldet i søvn af sig selv :)
