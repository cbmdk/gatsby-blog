---
title: Det sidste stykke mod Brisbane
slug: det-sidste-stykke-mod-brisbane
date: 2019-04-19T14:25:36.000Z
date_updated: 2019-04-19T14:25:36.000Z
tags: 
    - Australien
---

Delfin fodring, den surfende far, et paradis for surfere og et paradis for dyre elskere som Johan.

Efter vi havde fået badet i Bargara satte vi kursen mod Tin Can Bay. Her havde vi fået at vide at der skulle være delfin fodring på den ordentlige måde, altså hvor der ikke var nogen der rørte delfinerne og hvor det hele var iorden omkring disse flotte dyr.

Tin Can Bay ligger lidt et stykke fra Alfarvej men, vi besluttede os for alligevel at lægge et stop der. Vi boede på en ganske almindelig, lidt kedelig, campingplads. Men det var ganske fint til formålet. Maden blev som sædvanlig lavet på campingpladsens grill og ungerne var godt tilfredse. Delfinfodringen startede kl 7 om morgenen, så det galt om at være der der. Og det var vi. Uden nogen større ballade lykkedes det os at stå op og få en billet til at fodre fisk kl 7. Det var et ganske fint lille sted. Det vrimlede med ældre damer, disse var de frivillige, og man skulle ikke gøre mange ting forkert før det blev rettet og påtalt. Virkelig super. Vi nåede at få en kop god kaffe og en scone, mens de 3 delfiner der havde meldt sin ankomst lå i vandet og ventede pænt til klokken blev 8, så de kunne få noget mad. Alt imens fortalte de frivillige løst om fast om delfinerne, hvad de var for nogle, og hvorfor der overhovedet var et delfin fodrings program. Endelig blev klokken 8 og Johan og Malene kunne gå ned i vandet med en sild i en spand og give til den udvalgte delfin. Selve fodringen var reguleret så der var et max antal fisk pr delfin, hvilket bevirker at hvis fodringsprogrammet en dag ophører vil delfinerne kunne overleve, da de ikke er 100% afhængige af dette program. 

![](https://denstorerejse.blob.core.windows.net/assets/images/2019/04/IMG_0002-3.jpg)

![](https://denstorerejse.blob.core.windows.net/assets/images/2019/04/IMG_0003-2.jpg)

![](https://denstorerejse.blob.core.windows.net/assets/images/2019/04/IMG_0004-4.jpg)

![](https://denstorerejse.blob.core.windows.net/assets/images/2019/04/IMG_0005-4.jpg)

Da vi var stået tidligt op, havde vi ikke spist morgenmad endnu, så vi fandt en nærliggende legeplads hvor vi indtog et lille morgenmåltid og derefter legede lidt rundt på stativerne. Herefter snakkede vi lidt om hvad de næste par dage skulle bringe.
![](https://denstorerejse.blob.core.windows.net/assets/images/2019/04/IMG_0027-2.jpg)

Et punkt på Christians Australiens bucketlist var at prøve at surfe rigtigt, i en rigtig surf by. Så vi satte kursen mod Noosa Heads, hvor vi kunne få have et par dage med shopping, et par gå ture og måske lidt surf træning.

Vi ankom til Noosa sidst lige efter middag og besluttede at gå en tur ved stranden og i byen. Vi fik parkeret camperen og gik op i byen for at se hvad denne havde at tilbyde. Der var lidt surf butikker der skulle tjekkes ud og ungerne fik noget nyt tøj. Inden klokken blev alt for mange besluttede vi os for at køre ud på camping pladsen for at være sikre på at få en plads.
Pladsen lå i Noosaville og var super cool, uden noget børnegøgl og lige ned til flodmundingen som havde en lækker lille strand som vi nød. 
![](https://denstorerejse.blob.core.windows.net/assets/images/2019/04/IMG_0007-4.jpg)En rokke på campingpladsens strand...
Næste dag pakkede vi camperen sammen, og kørte ind til byen da vi var stået op og havde fået spist morgenmad. Her blev endnu et par surfshops besøgt hvorefter vi til sidst fik parkeret. Dagen idag skulle nemlig bruges til at gå op til den nationalpark der ligger midt i byen, og som er det sidste sted på Australiens østkyst som er fredet for bygning, selvom det har status af scenic place, altså et sted med vild udsigt. Vejret var efterhånden blevet rigtig rigtig godt og valget stod mellem at Christian skulle på surf kursus, d. næste dag kl 9 eller det skulle være denne eftermiddag, hvor vi kunne se at vejret ville være super. Gåturen til national parken blev udsat og der blev booket et surfkursus, med start 1.5 time senere. 
Vi fik købt lidt mad og skiftet fra sko tilbage til flipflops og så blev kursen sat mod den del af stranden hvor kurset skulle foregå. Et to timers kursus hvor man blev tæsket igennem nogle VILDE bølger, den type bølger man normalt bare ville lade være bølger og se på fra behørig afstand. Men med et board i hånden og vand temperatur på 25 grader så er alting bare lidt sjovere. 

![](https://denstorerejse.blob.core.windows.net/assets/images/2019/04/IMG_0008-4.jpg)

![](https://denstorerejse.blob.core.windows.net/assets/images/2019/04/IMG_0009-2.jpg)

![](https://denstorerejse.blob.core.windows.net/assets/images/2019/04/IMG_0010-1.jpg)

![](https://denstorerejse.blob.core.windows.net/assets/images/2019/04/IMG_0019-4.jpg)

![](https://denstorerejse.blob.core.windows.net/assets/images/2019/04/IMG_0011-4.jpg)

![](https://denstorerejse.blob.core.windows.net/assets/images/2019/04/IMG_0012-1.jpg)

![](https://denstorerejse.blob.core.windows.net/assets/images/2019/04/IMG_0013-3.jpg)

![](https://denstorerejse.blob.core.windows.net/assets/images/2019/04/IMG_0014-3.jpg)

![](https://denstorerejse.blob.core.windows.net/assets/images/2019/04/IMG_0015-2.jpg)

![](https://denstorerejse.blob.core.windows.net/assets/images/2019/04/IMG_0016-2.jpg)

![](https://denstorerejse.blob.core.windows.net/assets/images/2019/04/IMG_0017-4.jpg)

![](https://denstorerejse.blob.core.windows.net/assets/images/2019/04/IMG_0018-4.jpg)

Det var super fedt at prøve at få lov til at surfe rigtig og efter MANGE fald i vandet stod Christian endelig op på boardet med en bølge bagved. En fantastisk følelse og der blev hujet og hejet inde fra stranden, hvor verdens bedste opbakning sad og hyggede. De 2 timer gik alt for stærkt men efter at være blevet tæsket rundt i bølgerne er kroppen træt. 
På vej tilbage til camping pladsen, skulle vi købe ind. Vi havde aftalt at vi skulle have burgere og gennem hele vores Australiens tur havde vi snakket om at vi skulle smage kænguru og krokodille. Lige præcis kænguru kød havde de i supermarkedet og det var allerede formet som bøffer til vores burgers. Så case closed. Det stod på vores menu. Der blev spist op fra alle mand. Ungerne synes det smagte fantastisk, og vi ligeså! :) 
![](https://denstorerejse.blob.core.windows.net/assets/images/2019/04/IMG_0028-3.jpg)De røg på grillen 1 min efter billedet var taget, alt andet ville være en synd mod kænguruen...![](https://denstorerejse.blob.core.windows.net/assets/images/2019/04/IMG_0020-4.jpg)
Der blev sovet godt den nat, ikke mindst med 2 seje unger der også havde haft en fest med at først se deres far vælte rundt på boardet for derefter, at give thumbs up ud mod vandet, da Christian endelig stod op. Så fedt!
Næste dag var det på tide at gå mod nationalparken, dette var samtidig vores sidste dag i Noosa Heads, så vi pakkede camperen sammen og kørte mod byen igen, parkerede foran et 2 timers parkerings skilt, gæt selv hvad der sket, og gik derefter mod nationalparken.
Hele vejen op igennem den boardwalk baserede rute kom surfere løbende med deres boards i hånden for enten at komme ud til et nyt bølgebreak eller bare ud igen efter at have drønet ind. Der var VIRKELIG mange, og når man selv har været oppe og stå på et board, kriblede det så meget i en for at få det rush det giver. Der blev spottet seje surfer dudes og dudettes og på Dolphin point, kunne man stå og se delfinerne boltre sig ude i havet, spektakulært og naturligt og super smukt.

Noosa Heads var en virkelig fed by, med fed strand, gode shops og fed surf! Den sidste aften brugte vi på en camping plads lidt uden for Noosa. Vi troede den ville være lidt mere børnevenlig end den var. Men pyt med det. 

Næste dag var den store dag for Johan endelig kommet. Vi skulle i Australia Zoo. Et højdepunkt der har ventet siden før vi tog afsted hjemmefra. Vi kørte fra Noosa Heads og satte kursen mod Australia Zoo. Vi var der ca kl 10 og der var INGEN mennesker, det var helt perfekt. Her tilbragte vi hele dagen og da vi kørte derfra kl 17, da parken lukkede. Havde vi 2 trætte og MEGET tilfredse børn. Vi havde fået hele pladen fuld med at se de australske dyr, inkl krokodille show og masser af andre ting. En skøn dag for ungerne, vi var måske en smule skuffede i forhold til antallet af dyr, men på den anden side var det også rart at der ikke var proppet med eksotiske dyr. Lidt ambivalent :). 
Vi kørte til vores campingplads og fik snakket godt om alle de dyr vi havde set. Dejlig dag!

![](https://denstorerejse.blob.core.windows.net/assets/images/2019/04/IMG_0021-4.jpg)

![](https://denstorerejse.blob.core.windows.net/assets/images/2019/04/IMG_0022-4.jpg)

![](https://denstorerejse.blob.core.windows.net/assets/images/2019/04/IMG_0023-4.jpg)

![](https://denstorerejse.blob.core.windows.net/assets/images/2019/04/IMG_0024-2.jpg)

![](https://denstorerejse.blob.core.windows.net/assets/images/2019/04/IMG_0025-2.jpg)

![](https://denstorerejse.blob.core.windows.net/assets/images/2019/04/IMG_0026-3.jpg)

![](https://denstorerejse.blob.core.windows.net/assets/images/2019/04/IMG_0029-2.jpg)

![](https://denstorerejse.blob.core.windows.net/assets/images/2019/04/IMG_0031-1.jpg)

![](https://denstorerejse.blob.core.windows.net/assets/images/2019/04/IMG_0033-2.jpg)

![](https://denstorerejse.blob.core.windows.net/assets/images/2019/04/IMG_0034-2.jpg)
