---
title: Koh Mook
slug: koh-mook
date: 2019-01-25T17:06:32.000Z
date_updated: 2019-01-25T17:07:33.000Z
tags: 
    - Thailand
---

Koh Mook er en lille ø der ligger ca 45 minutter fra Koh Lanta. Øen består af et lille stisystem hvor der kun kører knallerter. På øen findes der kun 2 biler, og de er af meget ældre dato. Der bor ca. 300 familier på øen, som alle lever af turisme, gummiplantager og fiskeri.

Vi blev sejlet til øens "store" pier som er en mole der strækker sig et par 100 meter ud i vandet. Yderst er der KUN plads til en knallerttaxa (knallert med sidevogn). Vi blev hentet på molen sammen med de andre nyankomne og fragtet i 2 knallerttaxaer til vores hotel. Vi havde læst at vores hotel skulle ligge super fint, dog uden den bedste strand. Stedet var fint, men også lidt øde. Vi landede 10 minutter før et hold på 5-6 svenskere landede, hvis de ikke var kommet havde vi været alene på denne del af øen. :)

Som altid når vi lander på et nyt hotel, skal vi have noget mad. Frokosten blev bestilt, dog var der ikke noget oksekød til Spaghetti Bolo, så hvis det var ok blev den lavet med kylling. Det var det.
Næste stop var stranden. Ved vores hotel var der havudsigt men ingen strand så vi startede med at gå mod den nærmestes strand og 200m oppe af vejen mødte vi en knallerttaxa, vi besluttede os for at hoppe på den og blive kørt afsted. Det viste sig at være en super god ide. For for det første var der længere end vi lige havde troet i lidt mere kuperet terræn, og for det andet blev taxaen kørt af "Ngog" (udtalt Knock), som herefter blev vores faste chauffør rundt på øen. Uanset hvor vi var på øen mødte vi ham og når vi havde brug for ham var han der. HELT fantastisk. Vi blev sat af på Charlie Beach, som var den smukkeste halvmåne strand på øen. Fantastisk. 

![](https://denstorerejse.blob.core.windows.net/assets/images/2019/01/IMG_0020.JPG)

![](https://denstorerejse.blob.core.windows.net/assets/images/2019/01/IMG_0029.JPG)

![](https://denstorerejse.blob.core.windows.net/assets/images/2019/01/IMG_0033.JPG)

![](https://denstorerejse.blob.core.windows.net/assets/images/2019/01/IMG_0046.JPG)

Hjemturen til hotellet blev foretaget af Ngog, som ganske som aftalt var lige i nærheden af stranden stadig og han undskyldte meget at han ikke lige var der da vi gerne ville hjem. Han blev booket til at hente os på hotellet et par timer senere så han kunne køre os ned til den lille village på Koh Mook så vi kunne få noget aftensmad.
Vi landede på Sugar's Coffee and Restaurant, hvor vi spiste i strandkanten med sand mellem tæerne, mere thaimad og til desert fik vi 2 thai pandekager med nutella og banan. Ungerne synes det smagte himmelsk, vi voksne var vist knap så begejstrede. :)

![](https://denstorerejse.blob.core.windows.net/assets/images/2019/01/IMG_0021.JPG)

![](https://denstorerejse.blob.core.windows.net/assets/images/2019/01/IMG_0028.JPG)

![](https://denstorerejse.blob.core.windows.net/assets/images/2019/01/IMG_0030.JPG)

![](https://denstorerejse.blob.core.windows.net/assets/images/2019/01/IMG_0045-1.JPG)

![](https://denstorerejse.blob.core.windows.net/assets/images/2019/01/IMG_0044.JPG)

Næste dag tog vi ud for at se lidt af øen, og vi landede på tangen der gå ved molen på øen. Sivalai Beach, et fantastisk smukt sted, hvidt bounty sand osv. Desværre var vi alle lidt mættede og trætte så vi fik ikke det optimale ud af stranden. Så vi besluttede os for at gå langs stranden ind mod den lille by. Der blev spist frokost på et lille bageri over for byens hostel og det var tiltrængt, sandwiches og friskpresset juice er noget der kan få sat skub i vores lille familie når ressourcerne er lave. Derefter smuttede vi hjem på hotellet hvor Kirstine fik en middagslur og vi andre holdt lidt siesta og fik slappet af i et aircon køligt rum med ipad til Johan og bøger til os. 
Vi havde aftalt med Ngog at han hentede os kl 17.45 og vi blev kørt ned til byen. Vi spiste på Yummi, hvor hans kone lavede maden, så hende fik vi også hilst på og gestikuleret med. Som altid var Kirstine det store tilløbsstykke og alle er ellevilde med hende. Vi synes det er hyggeligt og Kirstine lader til snart at have indfundet sig med at hun er super eftertragtet og at alle vil røre eller snakke med hende.

![](https://denstorerejse.blob.core.windows.net/assets/images/2019/01/IMG_0023.JPG)

![](https://denstorerejse.blob.core.windows.net/assets/images/2019/01/IMG_0031.JPG)

![](https://denstorerejse.blob.core.windows.net/assets/images/2019/01/IMG_0038.JPG)

![](https://denstorerejse.blob.core.windows.net/assets/images/2019/01/IMG_0047.JPG)

Sivalai Beach og vores "strand"
Den sidste dag på Koh Mook skulle vi på snorkeltur igen. Vi blev hentet på hotellet kl 7.10 af den lokale tour guide og fragtet ud af den lange mole til en long tail boat. Udover os var der en lille gruppe polske turister, 4 personer og 2 børn, og os 4. 10 ialt. Helt fantastisk.
Vi startede med at sejle ud til en grotte der hedder Emerald Cave, og vi skulle være der før alle de store tour bureauer kom derhen. Vi kom til grotten og Johan og Christian hoppede i vandet og meningen var at Kirstine og Malene skulle være med, men Kirstine var ikke i humør, så Johan og Christian efterlod Malene på båden. Vi aftalte dog med kaptajnen at han og Christian svømmede tilbage og byttede med Malene. 
Vi nåede ind igennem en ca 80m lang grotte. Drejede om et hjørne, og pludselig så vi det flotteste skue. Inde i grotten var der en strand og kig til blå himmel. Det var vitterlig et postkort værdigt og noget man normalt kun ser på film. Efter 2 min svømmede Christian og kaptajnen tilbage, med en klump i halsen for Johan skulle blive derinde til Malene kom derind. Det var fint med ham, så ville han gå på opdagelse på stranden og ved klipperne og se om han kunne finde noget guld som piraterne havde efterladt. Så tapper og modig den dreng! Ikke skyggen af konsekvensberegning og anser ikke at der kan ske ham noget. Så fedt og dejligt naivt!. 
Da Johan og Malene kom ud var Johan dog lidt sur. "MOR HAVDE IKKE TID TIL AT LEDE EFTER GULD MED MIG, HUN VILLE BARE TAGE BILLEDER". Dejligt! :)

![](https://denstorerejse.blob.core.windows.net/assets/images/2019/01/IMG_0026.JPG)

![](https://denstorerejse.blob.core.windows.net/assets/images/2019/01/IMG_0048.JPG)

![](https://denstorerejse.blob.core.windows.net/assets/images/2019/01/P1180085.jpg)

![](https://denstorerejse.blob.core.windows.net/assets/images/2019/01/P1180088.jpg)

![](https://denstorerejse.blob.core.windows.net/assets/images/2019/01/P1180089.jpg)

![](https://denstorerejse.blob.core.windows.net/assets/images/2019/01/P1180103.jpg)

Vi sejlede videre til første snorkel spot som var ud for Koh Kradan. Her var der virkelig liv, med store fiske stimer af forskellige arter, helt vanvittig flot. Virkelig et besøg værd! Efter snorklingen blev vi sat af på stranden hvor vi kunne nyde sandet og få lidt forfriskninger. og efter en times tid sejlede vi videre mod dagens sidste snorkling sted på den anden side af Koh Kradan. Vandet var begyndt at trække sig tilbage så vi nåede ret hurtigt at næsten ligge med maven oven på korallerne, men her var igen ufattelig flot snorkling, og bestemt værd at notere sig som værende et besøg af mere end halvandet times varighed værdig!

![](https://denstorerejse.blob.core.windows.net/assets/images/2019/01/IMG_0019.JPG)

![](https://denstorerejse.blob.core.windows.net/assets/images/2019/01/IMG_0027.JPG)

![](https://denstorerejse.blob.core.windows.net/assets/images/2019/01/IMG_0032.JPG)

![](https://denstorerejse.blob.core.windows.net/assets/images/2019/01/IMG_0035.JPG)

![](https://denstorerejse.blob.core.windows.net/assets/images/2019/01/IMG_0039.JPG)

![](https://denstorerejse.blob.core.windows.net/assets/images/2019/01/IMG_0040.JPG)

![](https://denstorerejse.blob.core.windows.net/assets/images/2019/01/P1180125.jpg)

![](https://denstorerejse.blob.core.windows.net/assets/images/2019/01/P1180144.jpg)

![](https://denstorerejse.blob.core.windows.net/assets/images/2019/01/IMG_0022.JPG)

![](https://denstorerejse.blob.core.windows.net/assets/images/2019/01/P1210153-1.jpg)

Hjemad gik det og vi blev sat af ved molen og fragtet hjem til vores hotel. Der er mega mange indtryk og oplevelser der skal fordøjes for to, så små unger, så de har virkelig brug for at få enten deres lur, sidde med et par høretelefoner, spille UNO, sorteper el. lign.! Det giver også os ro til at lade batterierne op så vi kan være ordentlig på igen når siestaen er slut. 

Igen havde vi aftalt pickup med og Ngog stod der som aftalt da vi kom over til vejen. Vi blev fragtet op til et lille sted ved siden af Sugar's, Perfect bar & restaurant igen god thai mad. 
Da Ngog havde kørt os hjem takkede vi ham for nogle hyggelige køreturer og for info omkring øen og han fik lidt ekstra for at være så godt et bekendskab. Selvom vi godt ved at det er det han lever af, så gjorde han det også med hjerte og sjæl. Han lovede desuden at han ville komme og sige farvel til os næste morgen, når vi skulle afsted fra Charlie Beach. Og selvfølgelig kom Ngog og sagde farvel, dels fordi han havde lovet det og dels fordi han havde fragtet andre turister der også skulle videre til de andre øer.
Vi skulle videre mod Koh Ngai (Koh Hai)

![](https://denstorerejse.blob.core.windows.net/assets/images/2019/01/IMG_0036.JPG)

![](https://denstorerejse.blob.core.windows.net/assets/images/2019/01/IMG_0041.JPG)
