---
title: Brisbane
slug: brisbane
date: 2019-04-23T13:08:09.000Z
date_updated: 2019-04-23T13:29:51.000Z
tags: 
    - Australien
---

Besøg hos Kim, Pools i Brisbane, pariserhjul og besøg på Moretons Island

For mange år siden havde Malenes familie den udsøgte fornøjelse at have [Kim](https://www.facebook.com/kim.yeates.3), som hjælper på gården. De tre søstre og deres mor og far har siden holdt kontakt til Kim og hvis turen har gået over Australien, har der altid været tid til et besøg hos hende. Vi landede i Brisbane efter at være kørt et par timer nordfra. Man kunne tydeligt mærke at en større by var på vej da vores hovedvej fra Cairns pludselig udvidede sig fra en alm landevej til pludselig en 8 banet motorvej. Planen var at vi skulle lande hos Kim og hendes familie, tømme autocamperen for derefter at aflevere autocamperen, køre i lufthavnen og hente en lejebil og så retur til Kim.

Vi landede hos Kim lidt over middag og blev straks budt velkommen med is og kager til os alle, så skønt og så fedt at mærke den gæstfrihed der er Down Under. Mens Malene og ungerne hyggede klarede Christian autocamperen, fik den tømt og vasket det fornødne. Afleveringen af autocamperen foregik atter en gang smertefrit, vil smide en varm anbefaling til Apollo Motorhome, de er prof til fingerspidserne og altid super hjælpsomme. 
Herefter i en taxa mod lufthavnen, finde Avis Biludlejning, hente vores bil der var gjort klar og pakket med børnesæder for derefter at køre tilbage til Kim. Alt dette på 1.5 time. Det er så fedt når sådan nogle ting bare fungerer.

![](https://denstorerejse.blob.core.windows.net/assets/images/2019/04/IMG_0001-3.jpg)

![](https://denstorerejse.blob.core.windows.net/assets/images/2019/04/IMG_0002-4.jpg)

Men nu skulle vi bo hos Kim og Pete i mange dage, så vi fik et af deres drenges værelse, hvilket fungerede perfekt til en rodehoveds familie som os. 
Den første aften lavede Pete og Kim en fantastisk bbq dinner. Virkelig fantastisk.
![](https://denstorerejse.blob.core.windows.net/assets/images/2019/04/IMG_0003-3.jpg)
Næste dag tog vi ind til Brisbane for at se hvad den kunne byde på. Vi havde Kim med og på bedste lokale manér, hoppede vi på en bus ind til byen. Brisbane er en stor by, men den har som sådan ikke nogen vartegn eller ting der absolut skulle opleves, så vi kunne tage den med ro og gøre hvad vi havde lyst til, ellers har vi gerne en tendens til at skulle nå det hele på den halve tid. Vi havde på forhånd læst lidt om South Bank i Brisbane, som er hvor World Expo 88 blev afholdt. Da man havde set hvor mange mennesker der udnyttede de muligheder der blev givet dengang, besluttede byen at man skulle bruge området til noget rekreativt. Her 30 år efter er der så 2 store public pools. En pool med almindelig swimming pool underlag, og en med sand. Så fedt. 

![](https://denstorerejse.blob.core.windows.net/assets/images/2019/04/IMG_0004-5.jpg)

![](https://denstorerejse.blob.core.windows.net/assets/images/2019/04/IMG_0005-5.jpg)

![](https://denstorerejse.blob.core.windows.net/assets/images/2019/04/IMG_0006-3.jpg)

![](https://denstorerejse.blob.core.windows.net/assets/images/2019/04/IMG_0007-5.jpg)

![](https://denstorerejse.blob.core.windows.net/assets/images/2019/04/IMG_0008-5.jpg)

![](https://denstorerejse.blob.core.windows.net/assets/images/2019/04/IMG_0009-3.jpg)

![](https://denstorerejse.blob.core.windows.net/assets/images/2019/04/IMG_0010-2.jpg)

![](https://denstorerejse.blob.core.windows.net/assets/images/2019/04/IMG_0011-5.jpg)

![](https://denstorerejse.blob.core.windows.net/assets/images/2019/04/IMG_2662.jpg)

![](https://denstorerejse.blob.core.windows.net/assets/images/2019/04/IMG_2666.jpg)

Det blev også til en tur i Brisbanes pariserhjul, Wheel of Brisbane. Ungerne havde snakket om det siden de så det store hjul i både Melbourne og sidenhen i Sydney. Malene blev på jorden og passede på vores ting, og ungerne havde en fest. Herefter fik vi en is og gik på Kunst museum. Det var dog desværre lidt kedeligt og den udstilling vi gerne ville se med superhelte var der ikke mere. :) Herefter tog vi bussen hjem og hyggede hos Kim og Pete.

Shoppingture har der ikke været så meget af på turen, men ikke langt fra lufthavnen ligger der et stort factory outlet center. Her blev der købt godt med nyt tøj til ungerne, så fedt at betale ingen penge for nogle gode mærker. 
Da vi havde spist frokost kørte vi igen ind til Brisbane. Da vi var gået ud af kunst museet, var vi gået forbi Queensland Museum and Science Centre med dinosauruser og alskens dyr ude foran. Det skulle besøges i dag. Der var stor glæde hos ungerne med en masse udstoppede dyr, og vi kunne sætte hak ved at vi havde set de fleste af dem i live. Alt ialt var det super fedt at se ungernes entusiasme og drøne frem og tilbage. Vi sluttede dagen af med igen at slappe af ved de to store pools i Brisbane. Fantastisk! Da vi kom hjem havde Kim lavet lækkert mad til os, så det var ren luksus.

![](https://denstorerejse.blob.core.windows.net/assets/images/2019/04/IMG_0012-2.jpg)

![](https://denstorerejse.blob.core.windows.net/assets/images/2019/04/IMG_0013-4.jpg)

![](https://denstorerejse.blob.core.windows.net/assets/images/2019/04/IMG_0014-4.jpg)

![](https://denstorerejse.blob.core.windows.net/assets/images/2019/04/IMG_0016-3.jpg)

Museum, legeplads og solnedgang fra Kim og Pete's vej...![](https://denstorerejse.blob.core.windows.net/assets/images/2019/04/IMG_0017-5.jpg)Hos Kim lå der også to pakker og ventede, med, alt for lidt slik, og nogle dejlige krea bøger til ungerne fra Mormor og Moster Kristina... tak :)
Et stykke uden for Brisbane ligger Moreton Island, og vi besluttede os for at vi burde have heldet med os for at kunne få en fed ø oplevelse i Australien, da den foregående tur til Fitzroy Island, regnede væk. Vi havde bestilt en en dags billet, hvor vi rammer øen og er der 5 timer for derefter så at tage med færgen hjem igen.
Vi landede på Moreton Island i høj sol, efter en rigtig god bådtur. Desværre var vi nu landet i Australiens påskeferie så alle ture på øen var udsolgt. Vi tog dog vores snorkeludstyr og traskede mod nogle vrag der ligger ikke så langt fra den lille havn man kommer ind i. Her hyggede vi os i et par timer, Malene fik snorklet, og ungerne og Christian byggede sandslotte og gravede dybe huller på stranden. Så fantastisk hyggeligt.
Vi må nok indse at 5 timer på sådan en ø er alt for lidt, og vi blev hurtigt nødt til at pakke sammen for at begive os tilbage mod båden. Vi havde ikke fået frokost endnu og klokken nærmede sig færge afgangs tid. Som sædvanlig skal vi lige bruge 15 minutter på et toiletbesøg, hvor den ene part af ungerne konsekvent nægter at gå på toiletter, indtil den anden part er færdig, hvor den første part så finder ud af at denne da også lige skal af med noget. I dette tilfælde var det dog Johan der havde mest ondt i maven og da toiletbesøget var færdigt, og vi var på vej mod båden, satte han sig ned på jorden og havde det virkelig skidt, helt bleg. Malene strøg afsted efter noget frokost og vi andre gik over mod en bænk i skyggen hvor Johan lige kunne komme til sig selv igen. Godt med vand på ham og Malene kom med et par sodavand så vi fik væske og sukker balancen op i gear igen. Så efter lidt mad og drikke satte vi kursen mod vores færge igen. Johan var på toppen igen og vi kunne sejle mod Brisbane i det smukkestes vejr og den flotteste aftensol, flankeret af et stort cruiseship. Dejlig dag, 

![](https://denstorerejse.blob.core.windows.net/assets/images/2019/04/IMG_0018-5.jpg)

![](https://denstorerejse.blob.core.windows.net/assets/images/2019/04/IMG_0019-5.jpg)

![](https://denstorerejse.blob.core.windows.net/assets/images/2019/04/IMG_0020-5.jpg)

![](https://denstorerejse.blob.core.windows.net/assets/images/2019/04/IMG_0022-5.jpg)

![](https://denstorerejse.blob.core.windows.net/assets/images/2019/04/IMG_0023-5.jpg)

![](https://denstorerejse.blob.core.windows.net/assets/images/2019/04/IMG_0024-3.jpg)

![](https://denstorerejse.blob.core.windows.net/assets/images/2019/04/IMG_0025-3.jpg)

![](https://denstorerejse.blob.core.windows.net/assets/images/2019/04/IMG_0026-4.jpg)

![](https://denstorerejse.blob.core.windows.net/assets/images/2019/04/IMG_0027-3.jpg)

![](https://denstorerejse.blob.core.windows.net/assets/images/2019/04/IMG_0028-4.jpg)

![](https://denstorerejse.blob.core.windows.net/assets/images/2019/04/IMG_0029-3.jpg)

![](https://denstorerejse.blob.core.windows.net/assets/images/2019/04/IMG_0030-1.jpg)

![](https://denstorerejse.blob.core.windows.net/assets/images/2019/04/IMG_0031-2.jpg)

![](https://denstorerejse.blob.core.windows.net/assets/images/2019/04/IMG_2692-1.jpg)
Den sidste dag i Brisbane foregik i afslapningens tegn. Vi havde en hyggelig morgen med Kim og vi kørte derefter ud i et stort center, hvor vi skulle shoppe lidt og Christian og Johan skulle i biffen og se Lego Movie 2. Det havde de aftalt allerede inden vi tog fra Danmark af, så det nåede vi lige akkurat. Kim, Malene og Kirstine gik på café, hvor Kirstine bl.a. fik en babychino og var meget stolt over at få 'kaffe'. Vi fik herefter købt de sidste småting i Australien og derefter gik turen hjemad til Kim og Pete hvor vi slappede af og fik pakket det sidste. Vi skulle med flyet kl 7 fra Brisbane, så vi skulle køre fra Kim kl 4. Da vi også havde en bil der skulle afleveres. Igen fik vi serveret lækker middag af Kim, Pete var desværre på arbejde. 

![](https://denstorerejse.blob.core.windows.net/assets/images/2019/04/IMG_0036-1.jpg)

![](https://denstorerejse.blob.core.windows.net/assets/images/2019/04/IMG_0037.jpg)

![](https://denstorerejse.blob.core.windows.net/assets/images/2019/04/IMG_0038-3.jpg)
Da klokken blev 4 næste morgen, sad begge børn i bilen og vi var på vej afsted mod lufthavnen og Indonesien.

Thanks so much to Kim and her wonderful family for the hospitality and generosity towards us. We know it can be quite a handful, having 2 kids invading your home for 5 days. But they loved it and felt so much at home. So thank you so much for being part of our story and our trip!
![](https://denstorerejse.blob.core.windows.net/assets/images/2019/04/IMG_0035-3.jpg)
Australien har virkelig blæst os bagover. Vi er vilde med det alle 4, og det at kombinere det som vi har gjort med bil og autocamper har virkelig virket for os. Som skrevet i de tidligere indlæg havde ingen af os troet at en autocamper kunne gøre det for os, men det har virkelig bevist sit værd og ungerne har nydt at have en rullende base og vi har nydt camping livet... crazy but true :)

Australia, we'll be back!!!!!!!!
