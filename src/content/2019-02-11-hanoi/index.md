---
title: Hanoi - Goooood Moooorniiiiing Vietnaaaaam
slug: hanoi
date: 2019-02-11T15:45:38.000Z
date_updated: 2019-02-11T15:45:38.000Z
tags: 
    - Vietnam
---

Ovenstående har jeg glædet mig til at sige og skrive siden rejseplanlægningen begyndte. :)

Vi landede i Hanoi i regnvejr og 18 grader. Noget af en kontrast fra 35 grader og strand. Vi tog en taxa fra lufthavnen og direkte til vores airbnb lejlighed, hvor vores vært ventede på os, selvom vi var godt forsinkede. Vi fik vist lejligheden og alle de praktiske ting blev forklaret. Klokken var godt hen ad spisetid og atter en gang formåede vi at holde ungerne hen i alt for lang tid. Aftensmaden endte med at bestå af Nutella og Den leende ko på baguette. Ikke så ringe, men ikke helt aftensmad nok for ungerne, eller os for den sags skyld. Superfin lejlighed og i soveværelset var der en stor seng til os og en madras til ungerne på gulvet, helt perfekt. 

Første morgen i Hanoi blev brugt på at vågne stille og roligt, spise lidt morgenmad og så var vi ellers parate til at opleve Hanoi. Temperaturen var faldet med mellem 15 og 20 grader fra vores Thailands eventyr, så ungerne blev puttet i et par lange bukser og jakker. 
Vi tog en taxa op til den gamle bydel i Hanoi, for at få et indtryk af den gamle by. WOW.... vi landede direkte midt i et inferno af scooters, souvenir butikker, scooters på fortovene, hvor vi som danskere er vant til at gå. Det eneste der føltes rigtigt at gøre var at formane Johan om at gå i en lige linie bag eller mellem os og tage Kirstine op. Når man kommer fra Danmark hvor vi har en lovgivning på trafikken, til Thailand hvor det er lidt mere hektisk og så til Vietnam, hvor det er anarkiet der tæller, så bliver man lidt indigneret på at se hvordan, det lige pludselig er mig som gående der skal passe på scotteren på fortovet. Det tog lang tid før man finder ud af hvordan trafikken egentlig virker. Men outcome er... hvis du skal over en vej som gående... se dig for, og så gå og stop ikke før du er på den anden side. Så skal scootere, biler osv nok køre uden om dig. Hvis du tøver på noget tidspunkt bliver du ramt.. Vi lærte det, og blev ikke ramt. 
Frokosten indtog vi på [Cau Go](http://www.caugorestaurant.com/) restauranten som ligger lige ved bredden af Hian Kiem søen. Superlækker mad, og hvide duge på bordene... Rent faktisk nok et lidt for pænt sted til en dansk familie med 2 super sultne børn. Men vi fik lækker mad og en smuk udsigt. Det havde været et par hårde rejsedage for os og ungerne så vi besluttede os for at tage hjem i lejligheden og slappe af med kortspil og hygge. Johan var bare ovenud lykkelig for at vi kunne spise aftensmad hjemme. Så vi hentede noget pasta tæt på og spiste stille og roligt i "egne" omgivelser for første gang i en måned. Det var noget der var tiltrængt for ungerne :)

Dagen efter startede igen med at vågne stille og spise morgenmad. Derimod var dagen i dag pakket med oplevelser.  Vi besluttede at gå ind til centrum af Hanoi, en tur vores Airbnb vært sagde tog ca 20 minutter. Vi klarede den så på 60+ minutter, der er jo mange ting man skal se på når man er henholdsvis 3 og 5, mange steder man kan gå på line, mange steder man liiiiige skal se noget eller selvfølgelig tisse. Og det var også et mantra hjemmefra. Vi skal have tid til disse ting og ungerne skal lege uden at vi skal skynde på dem. Så fedt. Vi fik set templet ude på Hoan Kiem søen, spist croissanter ved selvsamme sø, fundet toiletter til ungerne, drukket lidt kaffe. 
Vi har tidligere haft god erfaring med at bruge Hop on og off busser, i storbyer så det brugte vi også her. Rundturen tog en times tid og tog os til alle seværdighederne i byen. Og hvis vi havde haft mere tid i Hanoi var der mange af disse ting der skulle have været nærstuderet og ikke bare kørt forbi. Da køreturen var forbi fandt vi igen en restaurant med hvide duge der fik den tvivlsomme ære af vores selskab, og det er altid en fest med en Kirstine der ikke har sovet og Johan som egentlig hellere vil løbe rundt og lege end at spise Dim sum og være til pænt brug altsammen kombineret med en far der var mere end sulten, ikke en god kombi... 
Så efter alle havde blodsukkeret stabilisteret tullede vi videre rundt og fik småshoppet lidt ting til ungerne i en boghandel og pludselig var det aften. Vi fik købt nogle sandwich og en taxa hjemad.
Den sidste morgen i lejligheden blev brugt på at pakke sammen. Vi havde bestilt tog tur til Hue om aftenen kl 20.1o, og skulle være ude af lejligheden kl 11. 
Aftenen inden var det gået op for os at vi skulle gå med 2 unger fra kl 11 til ca 19 med fuld opbakning i Hanoi. Vi fik hurtigt bestilt et billigt hotelværelse i midtbyen hvor vi kunne have vores oppakning og Kirstine kunne sove lur.
I weekenden er alt spærret af i centrum af byen, så hele området omkring vores hotel var trafikfrit hvilket var skønt så vi kunne nyde at gå lidt rundt og hygge os. Vi fik set den franske katolske kirke i Hanoi, samt igen besøgt en del toiletter på vores færd! :) Malene og jeg er mestre i at trække frokosten lige en anelse for langt. Og når vi allermest skal bruge et sted at spise, er der bare intet! Igen er ingen af os særlig gode på tom mave, så der kan hurtig blive en tense stemning og en del skælden ud over småting. Det endte med at vi måtte bestille 2 pizzaer på Dominos.
Det var ved at blive sen eftermiddag og vi tog tilbage til hotellet hvor Kirstine fik sovet og vi andre fik slappet lidt af til vi skulle med toget.

Ellers har vi nydt vores dage i Hanoi og vi kunne sagtens have brugt flere dage, men havde booket togturen hjemmefra pga. TET ferien (Kinesisk Nytår, hvor alle Vietnamesere rejser rundt i landet for at besøge familie) 

I Hanoi brugte vi også meget tid på at drikke kaffe, og de har virkelig god kaffe i landet. Faktisk er Vietnam det 2 største kaffe producent. Bla. fik vi smagt den berømte Hanoi specialitet Eggcoffie, som er noget ala kaffe toppet med æggesnaps. Det mindede mest om et ordentlig balje Galiano shots, hvorfor I kom kan fornemme at man hurtigt fik nok. 

![](https://denstorerejse.blob.core.windows.net/assets/images/2019/02/IMG_0001.jpg)

![](https://denstorerejse.blob.core.windows.net/assets/images/2019/02/IMG_0006.jpg)

![](https://denstorerejse.blob.core.windows.net/assets/images/2019/02/IMG_0007.jpg)

![](https://denstorerejse.blob.core.windows.net/assets/images/2019/02/IMG_0008.jpg)

![](https://denstorerejse.blob.core.windows.net/assets/images/2019/02/IMG_5763.JPG)

![](https://denstorerejse.blob.core.windows.net/assets/images/2019/02/IMG_0009.jpg)

![](https://denstorerejse.blob.core.windows.net/assets/images/2019/02/IMG_0010.jpg)

![](https://denstorerejse.blob.core.windows.net/assets/images/2019/02/IMG_0013.jpg)

![](https://denstorerejse.blob.core.windows.net/assets/images/2019/02/IMG_0017.jpg)

![](https://denstorerejse.blob.core.windows.net/assets/images/2019/02/IMG_0018.jpg)

![](https://denstorerejse.blob.core.windows.net/assets/images/2019/02/IMG_0020-copy.JPG)

![](https://denstorerejse.blob.core.windows.net/assets/images/2019/02/IMG_0020.jpg)

![](https://denstorerejse.blob.core.windows.net/assets/images/2019/02/IMG_0024.JPG)

![](https://denstorerejse.blob.core.windows.net/assets/images/2019/02/IMG_5830.JPG)

![](https://denstorerejse.blob.core.windows.net/assets/images/2019/02/IMG_5832.JPG)

![](https://denstorerejse.blob.core.windows.net/assets/images/2019/02/IMG_5836.JPG)

![](https://denstorerejse.blob.core.windows.net/assets/images/2019/02/IMG_5772.JPG)

![](https://denstorerejse.blob.core.windows.net/assets/images/2019/02/IMG_5776.JPG)

![](https://denstorerejse.blob.core.windows.net/assets/images/2019/02/IMG_5782.JPG)

![](https://denstorerejse.blob.core.windows.net/assets/images/2019/02/IMG_5810.JPG)

![](https://denstorerejse.blob.core.windows.net/assets/images/2019/02/IMG_0028.JPG)

På vej til toget! :)
## **Togturen til Hue**

Vi landede på stationen i Hanoi i ok tid og fik fremvist vores boardingkort til toget. Vi havde bestilt og købt disse hjemmefra på V[ietnamtrains](https://www.vietnamtrain.com/) hjemmeside (jeg linker til det her, da jeg selv brugte alt for lang tid på at finde billetter til togene og senere har hørt fra andre at det er et mareridt at finde de rigtige billetter).
Klokken 19.30 åbnede portene og vi kunne gå ned og finde vores togvogn. Vi havde nu 14 timers togkørsel foran os. Kl 20.10 præcis, satte toget igang. Vi havde to sove senge ved siden af hinanden og de to overkøjer var besat af 2 vietnamesiske mænd, som kravlede op i hver deres køje og lå der til vi skulle ud næste morgen.
Det var mørkt da toget kørte afsted og den hyggeligste togtur startede. Vi kørte gennem Hanoi oplyste gader og ungerne sad klistrede til vinduet mens vi næsten kørte igennem folks dagligstuer, mens lyset fra byen flakkede i deres øjne og hoveder. Så fantastisk. 
Da vi nåede udkanten af Hanoi og lyset dæmpede sig, blev det tid til at sige godnat. Johan sov lynhurtigt, men Kirstine underholdt vores kupe og sikkert også andre med lidt skrig og skrål om hvor sulten hun var. Hun sov kl 23! Næste morgen vågnede vi alle ved 7 tiden, og vi skulle lande i Hue ved 10 tiden. Så de næste par timer gik med morgenmad, uno spil og utålmodig venten. Alt i alt var togturen på 14-15 timer virkelig en fed oplevelse.

![](https://denstorerejse.blob.core.windows.net/assets/images/2019/02/IMG_0026.JPG)

![](https://denstorerejse.blob.core.windows.net/assets/images/2019/02/IMG_0019-copy-1.JPG)

![](https://denstorerejse.blob.core.windows.net/assets/images/2019/02/IMG_0030.JPG)

![](https://denstorerejse.blob.core.windows.net/assets/images/2019/02/IMG_0033.jpg)

![](https://denstorerejse.blob.core.windows.net/assets/images/2019/02/IMG_0027--1-.jpg)

![](https://denstorerejse.blob.core.windows.net/assets/images/2019/02/IMG_0025.JPG)

![](https://denstorerejse.blob.core.windows.net/assets/images/2019/02/IMG_0029.JPG)

![](https://denstorerejse.blob.core.windows.net/assets/images/2019/02/IMG_0031.jpg)

![](https://denstorerejse.blob.core.windows.net/assets/images/2019/02/IMG_0036.jpg)

![](https://denstorerejse.blob.core.windows.net/assets/images/2019/02/IMG_0023.JPG)I Hue... 
Efterfølgende er vi blevet enige om at vi simpelthen kom for hurtigt ned igennem landet med toget, og der var en del ting nord for Hue som vi gerne ville have set. Men det må blive næste gang :)
