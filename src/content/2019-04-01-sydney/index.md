---
title: Sydney
slug: sydney
date: 2019-04-01T13:34:42.000Z
date_updated: 2019-04-01T13:34:42.000Z
tags: 
    - Australien
---

Operahuset, Sydney Harbour Bridge, Sydney Aquarium, Sydney Eye og 50.000 skridt for Johan og far! Et par dage med knald på.

Vi landede i Sydney i strålende solskin. Tog toget ind til byen og fandt derefter vores lejlighed på Broadway. Dejligt centralt. 
Efter den normale Airbnb fremvisning, skyndte vi os at komme ud og nyde det gode vejr. Vi gik ned til Darling Harbour, fik en stor is og ungerne legede på den store legeplads, som vi havde fået anbefalet. :)
Vejret var fantastisk og ungerne badede i deres undertøj og alle var glade. 

![](https://denstorerejse.blob.core.windows.net/assets/images/2019/04/IMG_0001.jpg)

![](https://denstorerejse.blob.core.windows.net/assets/images/2019/04/IMG_0002.jpg)

![](https://denstorerejse.blob.core.windows.net/assets/images/2019/04/IMG_0004.jpg)

Vejrudsigten var lidt dyster for de næste dage, så da det blev aften og solen stadig skinnede og varmede fik Malene overtalt os alle 3 til at det var i aften at vi skulle se operahuset! Og sikke et held, vi tog en taxa derud og blev mødt af det smukkeste lys på operahuset. Vi var alle 4 lige ekstatiske og ungerne havde fået fornyet energi efter at have leget og var blevet nedkølet. Så der blev løbet gadedrengeløb, til den store guldmedalje over alle pladserne omkring operahuset, samtidig med at vi fik taget virkelig mange billeder i det smukke lys, af den smukke bygning, samt Sydney Harbour Bridge. 

![](https://denstorerejse.blob.core.windows.net/assets/images/2019/04/IMG_0007.jpg)

![](https://denstorerejse.blob.core.windows.net/assets/images/2019/04/IMG_0008.jpg)

![](https://denstorerejse.blob.core.windows.net/assets/images/2019/04/IMG_0011.jpg)

![](https://denstorerejse.blob.core.windows.net/assets/images/2019/04/IMG_0013.jpg)

![](https://denstorerejse.blob.core.windows.net/assets/images/2019/04/IMG_0033.jpg)

![](https://denstorerejse.blob.core.windows.net/assets/images/2019/04/IMG_0034.jpg)

![](https://denstorerejse.blob.core.windows.net/assets/images/2019/04/IMG_0035-1.jpg)
Herefter tog vi en taxa hjem med to dejligt glade børn.
Det glade stoppede dog lidt brat da de fandt ud af at ovenpå en sen frokost og en stor is, kun var havregrød til aftensmad. Det var de lettere utilfredse med. Det skal dog siges at det var det eneste vi havde i huset og at Christian smuttede ned for at købe ind, da ungerne skulle puttes. 
Da ungerne var puttet, fik vi planlagt de næste dage, og der var ikke meget tid at spilde :)

Første ting vi skulle var Sydney Aquarium. Ungerne elsker alt hvad der har at gøre med havet. Så dette var et must do på vores Sydney checkliste. Dagen var godt grå og det regnede ret meget på vej ned til akvariet. Men alle tog det pænt, vi har haft værre regn og lavere grader tidligere på turen, så vi er alle efterhånden hærdede i dette. 
Det var en velkendt vej ned til akvariet, der lå ikke så langt fra, hvor vi dagen før havde hygget os på legepladsen i bagende sol. Det seje ved ungerne er at selvom de, en gang imellem,  godt kan virke som om de lige er faldet ned fra månen, lægger de mærke til hvor vi går, hvad vi ser og hvad vi taler om, så når vi går en velkendt tur snakkes der i anekdoter om hvad vi har lavet her tidligere. Så fint.

Vi havde booket en tur online til akvariet så vi sprang den minimale kø over der var til at købe billetter og gik direkte ind. Herefter er det svært at beskrive med ord den glæde der kom over de to små. Der var store smil på fra vi trådte ind til vi gik ud og vores billeder er det eneste der virkelig kan beskrive glæden og oplevelsen.

![](https://denstorerejse.blob.core.windows.net/assets/images/2019/04/IMG_0014.jpg)

![](https://denstorerejse.blob.core.windows.net/assets/images/2019/04/IMG_0015.jpg)

![](https://denstorerejse.blob.core.windows.net/assets/images/2019/04/IMG_0017.jpg)

![](https://denstorerejse.blob.core.windows.net/assets/images/2019/04/IMG_0018.jpg)

![](https://denstorerejse.blob.core.windows.net/assets/images/2019/04/IMG_0019.jpg)

![](https://denstorerejse.blob.core.windows.net/assets/images/2019/04/IMG_0020.jpg)

![](https://denstorerejse.blob.core.windows.net/assets/images/2019/04/IMG_0021.jpg)
Efter akvariet var det tid til frokost, det blev til en blandet landhandel i det nærliggende center, salat, butter chicken og pizza, og til slut en stor is. Så var den eftermiddags snack også reddet. Hjemturen bestod af legeplads, marked og running sushi til aftensmad, stor underholdningsværdi for de små.
![](https://denstorerejse.blob.core.windows.net/assets/images/2019/04/IMG_0038.jpg)Velfortjent...
Den sidste hele dag i Sydney, skulle bruges på at gå byen tynd, og når man har en 5 årig og en 3 årig med på slæb, så skal der lidt lokkemad i hatten for at det kan lade sig gøre. Vi startede med at gå mod Sydney Eye, som er et mega højt udsigtstårn midt i Sydney. Vi voksne vidste godt hvor dagen bar henad, mht at gå, så på vej derned blev der stillet en udfordring til Johan. "Skal vi se om vi kan ramme 20.000 skridt". Det vil sige, Christian skulle nå 20.000, skridt, Johan tager ca det halve, så de små ben skulle på heftigt overarbejde. Johan var frisk på udfordringen.
Op i Sydney Eye og tage et kig udover byen, derefter ned igen, dog med elevator, op mod The Rocks, gennem Sydney centrum. Her spiste vi også frokost, det endte med Salat, McD til ungerne, og sandwich. Da vi næsten var færdige, var det igen toiletterne der kaldte for de små, og det lykkedes os næsten at blive væk fra hinanden i dette toilet cirkus. 
Fat i hånden på de små og op mod The Rocks. Malenes store håb var at vi kom op og gå på Sydney Harbour Bridge, og få nogle gode fotos af operahuset, samt mærke broen. Det gjorde vi, alle skridt og kneb, tæller jo. Så vidt jeg husker var skridttælleren her nået op på omkring 10-11.000, og Johan var begyndt at snakke om at han ihvertfald ikke ville give op!

![](https://denstorerejse.blob.core.windows.net/assets/images/2019/04/IMG_0022.jpg)

![](https://denstorerejse.blob.core.windows.net/assets/images/2019/04/IMG_0023.jpg)

![](https://denstorerejse.blob.core.windows.net/assets/images/2019/04/IMG_0026.jpg)

![](https://denstorerejse.blob.core.windows.net/assets/images/2019/04/IMG_0027.jpg)

![](https://denstorerejse.blob.core.windows.net/assets/images/2019/04/IMG_0028.jpg)

![](https://denstorerejse.blob.core.windows.net/assets/images/2019/04/IMG_0029.jpg)

![](https://denstorerejse.blob.core.windows.net/assets/images/2019/04/IMG_0043.jpg)

![](https://denstorerejse.blob.core.windows.net/assets/images/2019/04/IMG_0044.jpg)

Harbour Bridge og et kæmpe sushi train. Ungerne er glade :)

Når man skal nå så mange skridt så er taxa jo et no-go. Så fra broen skulle vi hjemad. Det er alligevel et godt stykke vej, men vi satte næsen mod Darling Harbour, som åbenbart blev lidt af et pejlemærke og samlingssted for os. Lille Kirstine, måtte give efter for trætheden, tror også hun havde rundet ihvertfald 100 skridt indtil videre, inden at hendes små ben simpelthen gjorde SÅÅÅÅÅÅÅÅÅÅ ondt at hele Sydney blev gjort opmærksomme på det. Så hun blev båret ned til legepladsen, som vi havde været på, et par gange før. Vi var nået godt derop ad på skridt tælleren, og vi fejrede målet med en stor is hos vores is pusher ved legepladsen. Det var fuldt fortjent af de to små, som virkelig kæmper og hænger i, når deres forældre får skøre ideer som at gå en storby tynd på en dag.
Vi ramte lejligheden sent om eftermiddagen og de ca 18.000 skridt var nået. Der var dog stadig mulighed for at ramme de 20.000 da vi også skulle ud og spise om aftenen. Men nu var der 8 ømme stænger der skulle slappe af.
Efter vi havde spist på burgerbar tog Malene og Kirstine tilbage til lejligheden, mens Johan og Christian gik en tur for at nå de 20.000. Og det lykkedes... Det var en stolt og træt Johan der efter en lang dag kunne gå i seng med 20.000 skridt, som i virkeligheden nok var væsentlig mere og små 18km i benene. Stærkt gået af en vedholdende 5 årig!

Morgenen efter var det på tide at komme mod lufthavnen. Vi skulle nordpå mod Cairns, hvor flere eventyr ventede... :) Vi havde et par virkelig fede dage i Sydney, hvor der kunne bruges meget mere tid. Derfor må vi jo genbesøge byen engang :)
