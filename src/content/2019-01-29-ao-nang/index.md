---
title: Ao Nang - Sidste stop i Thailand
slug: ao-nang
date: 2019-01-29T16:13:53.000Z
date_updated: 2019-01-29T16:18:40.000Z
tags: 
	- Thailand
---

Vi havde til at begynde med regnet med at vi skulle have 3 - 4 overnatninger i Krabi/Ao Nang. 
![](https://denstorerejse.blob.core.windows.net/assets/images/2019/01/IMG_0009-1.JPG)
Det blev dog kun til en, hvilket også var fint. Vi blev sejlet fra Koh Ngai om morgenen med til fastlandet hvor der holdt en bil og ventede på os. Og efter de obligatoriske toilet besøg, begav vi os på vej mod Ao Nang.
Indtil videre var alt forløbet fint, men pludselig, hamrede vores chauffør bremserne i og der lød et kæmpebrag. Malene havde set en pige på en scooter, der ikke havde holdt tilbage (det er der som sådan ikke noget nyt i at de ikke gør), problemet her var at det var en ret trafikkeret vej hun skulle krydse, og lige i det samme kom vi. Heldigvis kørte vores chauffør i et moderat tempo, hun nåede at undvige og det gjorde han som sådan også, så det eneste der skete var at hun slog sin albue og vores minibus fik nogle store ridser på siden. Så holdt vi der midt i et kryds. Der gik 10 minutter så kom politiet, og derefter skulle bilen på politistationen og vores chauffør blev nødt til at ringe efter en ny bil. Det er åbenbart proceduren.
Well efter 30 min kom vores nye bil, og vi kørte videre mod Ao Nang.

Vi landede på hotellet ca 1 time forsinket, fik vores værelse og ud og få noget frokost. Her slog det os første gang, at det vi havde valgt rigtigt ved at prioritere Koh Ngai istedet for Ao Nang.

Vi gik en tur ned ad hovedgaden i Ao Nang og fik styret vores shoppe gen i en dykkerbutik og Kirstine fik et nyt PSG fodboldsæt, som nu har overtaget tronen som favoritsættet.

Som en afrunding på turen i Thailand, spurgte vi ungerne hvad de 3 bedste ting havde været
Johan svarede:
					Svømme i grotte
					Køre i tuk tuk 
					Snorkle

Kirstine svarede:
					Risengrød (som vi ikke har fået, men som hun har snakket om hun gerne vil have siden vi tog hjemmefra)

Herefter stod den på lidt hygge på hotellet inden vi igen begav os ud for at se hvad vi kunne få af aftensmad. Alle mand var efterhånden lidt træt af thaimad så vi endte på et "italiensk" spaghetti sted. Herefter hjem og på hovedet i seng da vi næste morgen blev hentet og skulle i lufthavnen. For next stop Vietnam! 
![](https://denstorerejse.blob.core.windows.net/assets/images/2019/01/IMG_0013-1.JPG)![](https://denstorerejse.blob.core.windows.net/assets/images/2019/01/IMG_0006-2.JPG)Nyt spillersæt, Mbappe fra PSG. ![](https://denstorerejse.blob.core.windows.net/assets/images/2019/01/IMG_1755.jpg)![](https://denstorerejse.blob.core.windows.net/assets/images/2019/01/IMG_1756.jpg)
