---
title: To nætter i Bangkok - part 2
slug: to-naetter-i-bangkok-part-2
date: 2019-01-18T14:08:55.000Z
date_updated: 2019-01-21T13:48:59.000Z
tags: 
    - Thailand
---

Vi vågnede friske og veludhvilede i Bangkok. Idag var det sightseeing dag, noget som specielt Johan ser frem til.

Dagens program lød på, Buddhaer, templer og paladser. Vi startede med verdens største helstøbte Buddha i guld. Men for at komme derud skal man lige gennemskue det thailandske metro og tog system. Og ligeså nemt vi synes det danske s-tog og metro system er (!!), lige så nemt er det for Thaierne at bruge deres eget, hvor man som udlænding står og klør sig i hovedet over at man kun kan betale med mønter i billet standerne, hvis man ikke vil stå i kø. Ligesom en udlænding i Danmark prøver at forstå vores sindssyge zone system, som på ingen måde er logisk.

Well, vi kom ud til Wat Traimit, hvor buddhaen er udstillet eller sidder. Masser af troende buddhister sad og bad. Inkl Johan der sad på knæ, med hænderne foran hovedet og lukkede øjne. Det var et skønt syn, og der blev derefter proklameret at han troede halvt på Buddha og halvt på Jesus:)

![](/../../assets/images/2019/01/IMG_5567-1.jpg)

![](/../../assets/images/2019/01/IMG_5569-1.jpg)

![](/../../assets/images/2019/01/IMG_5571.jpg)

![](/../../assets/images/2019/01/IMG_5576.jpg)

![](/../../assets/images/2019/01/IMG_5582-1.jpg)

![](/../../assets/images/2019/01/IMG_5583-1.jpg)

Videre mod den store liggende buddha i Wat Pho. Og her blev vi for første gang fanget i en turistfælde. Vi havde snakket om at den nemmeste vej derned ville være af søvejen, så vi prajede en tuk tuk nær ved, og bad ham køre os til den nærmeste mole. Note to self: husk at sig hvilken mole. Vi landede på en turistmole, og en ganske kort tur ville løbe op i 1200 baht. Svarende til lidt over 200kr. No way! Vi prøvede herefter at praje en tuk tuk væk fra fælden, men pludselig var alle tuk tuks optagede eller lignende... så vi måtte starte med at gå til vi var et stykke væk. Herefter fik vi en ny tuk tuk og endte med at betale 150 baht (30 kr) for en tur til Wat Pho.

Inde i Wat Pho startede vi som vi plejer, med et toiletbesøg. Så har vi det på plads!

Den liggende buddha var en stor oplevelse, super flot og en speciel stemning inde i det tætpakkede hus. Dagens næstmest besøgte turist attraktion var Kirstines krøller, hun løb med mindst ligeså meget opmærksom fra turisterne som buddhaen gjorde, en ting hun ikke var helt enig i at skulle deltage, men hun klarede det super. Mod udgangen af huset med buddhaen, kan de lokale veksle lidt baht og få 1 baht mønter tilbage, som de herved putter i små krukker. På forunderligste vis, er der åbenbart ret mange der misser at ramme disse store skåle, den lurede Johan hurtigt og som en pantsamler på Vesterbro, støvsugede han gulvet for mønter, og lagde dem ligeså fint op i deres krukker til stor morskab for de andre turister. Han endte dog med at score 2 baht selv, og var meget stolt over både at have givet og "tjent" lidt penge.

![](/../../assets/images/2019/01/IMG_5589-1.jpg)

![](/../../assets/images/2019/01/IMG_5592.jpg)

![](/../../assets/images/2019/01/IMG_5597.jpg)

![](/../../assets/images/2019/01/IMG_5602.jpg)

![](/../../assets/images/2019/01/IMG_5610.jpg)

![](/../../assets/images/2019/01/IMG_5612.jpg)

Malene havde Bangkok som mellemstation masser af gange på hendes tidligere rejser, og ville gerne lige a trip down memory lane og gense Khao San Road. Så det var næste stop på dagens sightseeing. Klokken var efterhånden blevet puttetid for Kirstine, men hun og Johan formåede alligevel at stå i kø, sejle i en overfyldt båd op ad floden, hvor Johan sad på skødet af en virkelig flink Thaimand. Eneste bestikkelse var en juice til hver på båden for at holde blodsukkeret oppe. Sikkert i land fra båden gik vi mod Khao San Road, og på vejen gjorde vi holdt ved en lille restaurant/bar hvor vi fik tiltrænge frokost, ca halvanden time senere end normalt. Her gav Kirstine op, og inden vi havde spist færdig og betalt sad hun og sov hos Malene. Hun blev herefter båret gennem, hvad der føles om halvdelen af Bangkok, indtil vi nåede Khao San Road. Sjovt at se hvor Malene havde boet de mange gange under hendes backpacker ture.

![](/../../assets/images/2019/01/IMG_5615.jpg)

![](/../../assets/images/2019/01/IMG_5621-1.jpg)

![](/../../assets/images/2019/01/IMG_5625.jpg)

![](/../../assets/images/2019/01/IMG_1493.jpg)

![](/../../assets/images/2019/01/IMG_4042.jpg)

Kirstine sover på restauranten og Khao San Road
På Khao San Road fandt vi en taxa og han kørte os hjem til hotellet. Atter en gang midt i Bangkoks myldertid. Så der var masser af tid til at smalltalke med ham.
Vi landede på hotellet ved 16 tiden og røg op på værelset, skiftede til badetøj og så ned og få en svalende dukkert i poolen. Det var tiltrængt for alle mand.
Aftensmaden blev nydt på hotellet, der kunne diske op med turens hidtil bedste pizzaer. 
Herefter var det på hovedet i seng da vi skulle tidligt op næste dag for at taget flyet til Krabi og derefter en minibus til Koh Lanta. Vi kunne nu godt have brugt endnu en dag i Bangkok, og set noget mere af byen i et mere børnevenligt tempo;)
