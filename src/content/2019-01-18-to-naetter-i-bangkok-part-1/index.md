---
title: To nætter i Bangkok - part 1
slug: to-naetter-i-bangkok-part-1
date: 2019-01-18T14:08:41.000Z
date_updated: 2019-01-18T14:08:41.000Z
tags: 
    - Thailand
---

Vi forlod Koh Chang med blandede følelser. Dels ville vi godt have set lidt mere af øen/blevet der længere tid, og dels var vi parat til at komme videre i vores oplevelser.

Vi havde bestilt transport i en af de lokale boder, 500m fra hotellet og hun stod selv og sørgede for at vi blev checket ud af hotellet. Derefter gik det mod Bangkok med en fartdjævel bag rattet og en nervøs Malene på bagsædet med to unger.
De 7 timer var relativt hurtigt klaret, og jeg tror at chaufføren så frem til at sætte os af. Sagt på en anden måde, 2 små unger spærret inde i en bil i 7 timer kræver sit! Når det så er sagt klarede de det super!

Vi landede på Rembrandt hotel i Bangkok kl ca 17. Fik vores værelse og gik ud for at se os omkring. 
På vej til hotellet havde ungerne spottet en park med en legeplads i, så den blev vi nødt til at gå tilbage til og derefter finde noget mad.

Parken lå meget tæt på det mall der hedder Emquartier så der traskede vi over bagefter for at se om der var noget at shoppe og for at få noget at spise. Det var hurtigt sulten der masede sig på, så vi måtte tage rulletrapperne til 9. sal i dette kæmpe mall. Det var en fest for ungerne. Vi var godt trætte alle sammen så det endte med at vi fandt noget thai/mexikansk på en ganske udmærket restaurant, men der var generelt en ulmende krig, børnene mod de voksne. Og tror igen at de spisende mennesker der sad rundt om os, fik en på opleveren. En skænderi om mad, mad der ikke var godt nok, en Kirstine der faldt ned af en taburet for til sidst at lave et fælles toiletbesøg. Vi sov vist alle godt den nat :)
