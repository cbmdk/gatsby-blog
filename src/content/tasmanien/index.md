---
title: Tasmanien
slug: tasmanien
date: 1970-01-01T00:00:00.000Z
date_updated: 2019-03-24T12:55:20.000Z
draft: true
tags: 
    - Tasmanien
---

Tasmanien bød på skønt vejr, koldt vejr, flot natur, zoologiske haver, masser af døde dyr i vejkanten og ikke mindst campinghytter muligvis med husdyr (bedbugs).

Vi landende i Hobart lufthavn i 38 grader. Sveden piblede af os da vi steg af flyet. Vores lejebil var parat og inden for 20 minutter havde vi fået baggage, lejebil og kommet ud af lufthavnen. Ny rekord :)

Campingpladsen vi havde booket lå lige ved siden af lufthavnen. Så det var hurtigt overstået med kørsel for denne dag. I Australien er det ikke tilladt at tage fødevarer med mellem de forskellige stater, så når vi lander et nyt sted, er der altid lidt pres på for at finde et supermarked og få tanket op af mælk, mad, cola, øl og diverse andre fornødenheder. Men denne gang havde vi en almindelig bil, så vi følte at vi kunne komme noget nemmere rundt end i den store autocamper. Men som altid er der fordele og ulemper, fordelen ved en bil er at man kommer lidt nemmere rundt, ulempen er at hver gang vi kommer på en ny campingplads skal vi pakke op, og når vi smutter skal vi pakke ned. Hvorimod det hele er med i autocamperen uanset hvor man kører, men ens mobilitet er lidt svækket, da man ikke lige parallel parkerer sådan et skrummel.
Det endte med at Christian smuttede ud og købte ind mens, ungerne og Malene spiste aftensmad.

Ikke så langt fra campingpladsen lå der en dyrepark, Zoodoo, som skulle have tasmaske djævle, fodrings villige kænguruer osv. For en dyrelover som Johan og en knap så meget dyrelover som Kirstine, var det et oplagt udflugtsmål. 
Vi kom ind og kom næsten med det samme med på en "safaritur", hvor dromedarer, zebraer og emuer blev fodret direkte fra bilen vi kørte i. Det var ret sjovt. Dog kom de store dyr lidt for tæt på Kirstine, og der siger hun pænt og bestemt fra. :)
Vi gik derefter rundt og så alle parkens dyr. Det var en ret god dag og virkelig super hyggeligt. Så hvis i rammer Tasmanien så tag ud i Zoodoo, det er bestemt et besøg værd. 
På vej hjem fra slog vi et smut forbi en vingård og smagte lidt vin. Malene fik afslag på at købe en af de lokale rødvine til hele 32aud (160kr), der kan jo ikke være råd til det hele.
Et besøg i en lille by hvor vi fik handlet lidt fornødenheder, samt lidt lokale øl til ca 30aud(150 kr) blev selvfølgelig købt ind. Her skal det indskydes at man normalt betaler mellem 6 og 10 aud (30-50kr) for en hel flaske rosé og øl er bare generelt dyrt hernede, så alt i alt var det helt fair og ikke noget vi snakker om mere, så meget. Så længe ingen føler sine ønsker valgt fra, er det jo fint. :)

Tilbage på campingpladsen blev der lavet aftensmad og puttet unger i nævnte rækkefølge. Temperaturen var faldet betydeligt udenfor og dagens tal var vist ca 24grader.

Hobart var næste stop for os. Her er der en excentrisk gambler der har fået bygget et kæmpe museum, Mona. Vi kørte derud og vidste ikke helt hvad vi skulle forvente. Alle blev blæst bagover. Beliggenheden, frækheden i den måde det var opført på, det udstillede og miljøet derinde. Det emmede af lir på den rigtig lækre måde. Fede udstillinger, malere der malede, ro og larm på samme tid, alle sanser fik en på hatten. Kringelkroge man kunne udforske og pludselig stod man i et kæmpe rum med panorama vinduer helt ned til vandet og med en kæmpe kugle i midten. Vanvittig flot. Vi tog derfra en kæmpe oplevelse rigere.

Vi kørte mod byen inkl. et stop på en legeplads hvor vi spiste vores frokost og legede. Vi var nok så mættede af museet og de indtryk vi havde fået derinde, så det blev faktisk "bare" til en gåtur i Hobart og ikke så meget mere. 

Næste dag skulle vi forlade vores første campingplads på Tasmanien. 
Da vi landede på Tasmanien, fløj vi direkte over en smuk strand. Denne strand lå på vejen til vores næste stop. For en gangs skyld var vejret rigtig godt. 7 mile beach, smukkeste strand, og med flyene lettende eller landende, direkte over ens hoved. Lækkert klart vand. Vi blev på stranden i en times tid, og havde timet det med en indflyvning som vi kunne se lige over hovederne på os. Næste stop var Port Arthur.
Vi var relativt hurtigt nede på sydspidsen af Tasmanien hvor Port Arthur ligger. 
Nede på den sydligste spids er der forskellige fantastiske klippeformationer. Bl.a. et blowhole, hvor vandet bliver trykket igennem 50-70m inde i landet ude fra havet, devils kitchen, som er et sink hole, hvor havet har ædt sig ind og efterfølgende er taget på den hule der er dannet faldet sammen. Det har så efterladt de vildeste formationer. I dette område brugte vi en del tid. Vi var egentlig på vej mod vores campingplads da vi besluttede os for at køre tilbage mod en lille fisker havn, som vi tidligere havde været nede ved, da vi skulle se det blowhole. Her ville vi spise frokost og nyde naturen og det vilde hav på den ene side af stenene og den HELT rolige bugt på den anden side. Vild natur!
Efter endt spisning var vi faktisk på vej videre igen. Af en eller anden grund besluttede Malene og Kirstine sig for at gå ud på en lille mole. Herude er der en båd der ligger til, som har en vaskeægte mako haj spændt op bagpå båden. Hurtigt er vi alle sammen ude ved båden og vi får lov til at røre ved hajen, der dog selvfølgelig er død. Vi bliver stående og ser hvordan de parterer hajen og putter den på is. Ret vild oplevelse, og en stolt Johan der ENDELIG har fået rørt en rigtig haj! Desværre måtte vi ikke få en tand. Det kunne ellers have fuldendt oplevelsen.

Camping pladsen lå i noget super flot natur. Vi lavede pandekager og legede der til det blev mørkt. 

Port Arthur er det første fængsel der blev oprettet på Tasmanien for briterne. På vores tur rundt fik vi fortalt en masse anekdoter. Briterne opdagede dette sted ved et tilfælde. De lå i ly for en storm og spejdede ind på land, hvor de så denne smukke havn, hvor de træbeklædte bjerge gik helt ned i vandet. Selve havnen er dybere end Sydney harbour, så der kunne nemt kommer ret store skibe ind med masser af fanger. Ud for fængslet lå der ungdoms fængsel. Her var fangerne far 9 - 16 år. Den niårige havde stjålet en æske med noget legetøj i England, og da han var en "vaneforbryder" dengang, var han blevet sendt direkte til Port Arthur. Hård skæbne!
Eftersom Port Arthur ligger på en halvø, hvor forbindelsen til resten af Tasmanien er ca 10m bred, det bredeste sted. Er her ingen mure, hegn eller andet. Denne del af øen kunne nemt bevogtes ved at sætte glubske hunde op ved passagen. Bl.a. derfor er der aldrig nogen der er stukket af fra fængslet. Det sjoveste forsøg, vi blev fortalt om, var dog en fange der havde klædt sig ud som en kænguru, i den opfattelse at hundene måtte være vant til disse. Problemet var bare at de soldater der var på vagt den aften samtidig var ivrige jægere. De skød kænguruen. Fangen blev ramt i armen, armen blev amputeret, og han fik ENDNU hårdere arbejde at udføre. Så alt i alt kunne det ikke betale sig.
Det var en kold dag denne dag, og det blev ikke mindre koldt af at da vi havde været på bådtur begyndte det at piske ned med regn. Termometret på bilen sagde 12grader!. Alle mand i shorts og klip klapper, det var lidt koldt!

Vi kørte nu mod Launceston
